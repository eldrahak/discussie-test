Title: Egalitarisme
----
Text: 

Voor de noordse mens bestaat er alleen gelijkheid onder degenen die dezelfde principes hooghouden én naleven. 
In competitieve kameraadschap is men elkaars gelijke doordat men het leven op dezelfde wijze aangrijpt, namelijk met moed, levenskracht en wijsheid werkend aan de met elkaar gedeelde hogere principes.


Uit het midden van deze gelijken rijst altijd een kleine goep mensen die excelleren in deze innerlijke fysieke en geestelijke en spirituele strijd. 
Dit zijn de nobelen, mensen die een ander tot voorbeeld zijn en voor de anderen een brug zijn naar de eeuwige verwezenlijking, als volk en als persoon, van de mythische lotsbestemming die niet voortvloeit uit een of andere externe entiteit, maar die uit onze volksziel vloeit als een natuurlijke drang naar de vervolmaking van onszelf.

Men is niet gelijk omdat men simpelweg geboren wordt. 
Dit is immers een daad van de ouder en vooral de moeder, en dus niet van de geborene. Men is enkel gelijk omdat men gelijke maatstaven naleeft. 
En degenen die hierin excelleren hebben vanzelfsprekend een hoger aanzien. 
En degenen die deze maatstaven niet naleven hebben vanzelfsprekend een lager aanzien dan de gelijken. 
Alleen zo is men elkaar tot voorbeeld, is men een krachtbron voor elkaar, en mag men de hoop koesteren om hogere idealen te verwezenlijken en boven het banale en materialistische uit te stijgen. 
En alleen zo heeft het woord respect en eer enige betekenis.

Iemand die op een of ander vlak beter is dan jezelf, kan een inspiratie zijn die je ertoe aan zet om in diens voetsporen te treden en jezelf te overtreffen. 
Iedereen streeft met meer of minder talent en succes naar een antigravitoire, supra-existentiële verwezenlijking die onze voetstap in het leven groter maakt, die ons bestaan meer impact geeft, zodat we deel kunnen zijn van het uitgebreide.

Egalitarisme is hier strijdig mee. 
Het berooft de mens van talent, wilskracht, glans en succes. 
Het berooft ons van een groter bestaan doordat het alles reduceert tot een grijs gemiddelde en tot een kleinste gemene deler. 
Het wil de groteren dwingen om zich kleiner te maken, zodat de afgunstige of willoze zijn complexen in toom kan houden. 
Egalitarisme is de geruststelling van de ressentimentele mens.

Het enig menselijke is om te erkennen dat talenten, karakters en daden verschillen. 
Het maakt verschillende personen uniek en het maakt verschillende volkeren uniek. 
Juist dit verschil geeft ons het voorbeeld waaraan we ons kunnen optrekken.

Dit is te vergelijken met het kind dat opkijkt naar de ouders wanneer deze echt het goede voorbeeld geven.