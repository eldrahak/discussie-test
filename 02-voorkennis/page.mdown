Title: Voorkennis
----
Text:

Voor de lezer wil ik nog, wellicht ten overvloede, vermelden dat elk van deze beginselen in samenhang met de andere punten gezien moeten worden. Het vormt een samenhangend geheel. Het dient, ook hier wellicht ten overvloede, niet als politiek statement, maar als metapolitiek verhaal met een metafysische bodem.

Met deze collectie grondbeginselen beoog ik een behapbaar overzicht te creëren  van de richting en missie van een metapolitieke beweging. Ik wil de lezer een gevoel van missie, doelstelling en strategie geven.

# Metapolitieke strategie
Verder wil ik hier duidelijk aangeven dat  het mijn stellige overtuiging is dat men kritisch moet zijn over de ontwikkelingen in onze samenleving en waakzaam moet zijn ten aanzien van onze huidige leidende klasse en instituties. Echter, het is ook mijn stellige overtuiging dat boe-geroep en verwerping van hetgeen verkeerd of ongewenst is, geenszins zoden aan de dijk zet.

De enige manier om succesvol tegen de huidige afbraak van onze samenleving ten strijde te trekken is om zelf iets neer te zetten dat van zichzelf levenskrachtig is, en door haar eigen succes en door de eigen kracht het destructieve deel verdringt.

Kracht en succes schept haar eigen ruimte om in te gedijen. Één afbrekende actie kan één destructieve invloed teniet doen. Maar één eigen opbouwende actie kan meerdere krachten ineens verdringen. Zelf sterk, vol vertrouwen en levenskracht zijn werkt als een magneet. Het trekt datgene en diegenen aan die hier hun toekomst in zien. En zo groeit uit iets kleins uiteindelijk de boom die de eeuwen trotseert. Zo gelieve men deze grondbeginselen te lezen.

 