Title: De Man, de Vrouw en de Familie
----
Text:

- Vrouwen en mannen hebben beide unieke kwaliteiten die evenveel waardering verdienen, en die geen strikt paternalisme of maternalisme rechtvaardigen.
- Families zijn geen ouderwetse, achterhaalde zaken die vrouwen of mannen terugwerpen in archaische rollen, maar het zijn de meest vitale sociale constructies van een samenleving. Families zijn de kraamkamer van de volgende generaties van ons volk, de vormende eenheden waarin kinderen opgroeien en de belangrijkste leerschool in een mensenleven.
- Families dienen gebaseerd te zijn op de Europese waarden, verschillend in man-vrouw-zin én gelijk betrokken in de familie-dynamiek.
- Vrouwen en mannen hebben beiden een vitale rol in de familie. De rol van de vader is even onmisbaar als die van de moeder.
- Het beeld van een masculine sterke man is niet strijdig met de zorgende en beschermende rol van vader en echtgenoot. Het is zelfs volledig in lijn ermee, aangezien het typisch mannelijke en typisch vrouwelijke, zoals dit in de dynamische noordse geest en samenlevingsmodel zit, elkaar aanvullen en enkel op die manier het typisch Europese creëren én een sterke constructieve dynamiek.
- Aangezien onze samenleving enkel gebaat is bij gezonde families die de typisch noordse dynamische geest herbergen, ligt het voor de hand dat de rol van de vader en de moeder evengroot zijn en dat ook het typisch vrouwelijke en het typisch mannelijke evenzeer onontbeerlijk zijn.
- Als economische consequentie dient het model gebaseerd op winstmaximalisatie derhalve te wijken voor een bedrijfsmodel dat meer geworteld is in de directe omgeving en die hun werknemers zien als familiemensen met carriere ipv enkel als een exploiteerbare productiefactor. Het ligt dus voor de hand dat zowel mannen als vrouwen gelijke hoeveelheid thuis-tijd krijgen, hetzij door thuiswerkplekken, hetzij in de vorm van verlof of in de vorm van deeltijd werk.
- De benadrukking van familie en gezin is niet gedreven vanuit een sentiment naar het verleden. Het vloeit voort uit de realisatie dat er geen adequate vervanging is of zelfs kan zijn voor familie en gezin. Het is de meest vormende en invloedrijke sociale structuur in menselijke samenlevingen.
- Een herwaardering van de grote thymotische waarde van gezinsrollen voor de samenleving en de verschillende maar gelijkwaardige rollen en kwaliteiten van mannen en vrouwen in sociale structuren is daarom gewenst.
- Familie en gezin staan om deze reden los van het traditionele. Het vindt zijn kracht in de combinatie van lessen uit het verleden en de langdurig positieve verworvenheden van het heden.
- Technologische en organisatorische innovatie dient te worden bevorderd en ingezet om werkenden, naar redelijkheid, zo veel mogelijk lokaal te kunnen laten werken zodat zij hun zorgtaken kunnen vervullen.
- De overheid neemt de zorg niet over, maar faciliteert de gezinnen om hun zorgtaken goed te kunnen vervullen.