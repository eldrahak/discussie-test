Title: De Negen Nobele Waarden
----
Text:


Wie in de noordse geschiedenis graaft, komt vanzelf uit bij de Germaanse mythologie. En lezend door deze verhalen van en over onze voorouders, komen wij idealen tegen die diep in onze ziel geworteld zijn als individu en als volk, en die ons behalve door erover te vertellen vooral is overgedragen door genen, gedrag, gebaren, symbolen en taal. Door het impliciete dus. In moderne reconstructies van de oude bronnen komen waarden naar voren die op meerdere manieren zijn samengevat. De meest bekende hiervan zijn de Negen Nobele Waarden.

1. **Eer**: Je daden en beslissingen moeten eervol zijn en je woord een baken. Jouw eer straalt ook op anderen af. Ben een voorbeeld.
1. **Moed**: Omarm de strijd die inherent is aan het leven en ben moedig in je handelen en besluiten.
1. **Loyaliteit**: Ben loyaal naar jezelf, je (groot-)familie, gemeenschap, volk.
1. **Eerlijkheid**: Ben in alle dingen eerlijk en oprecht naar jezelf en naar anderen.
1. **Zelfstandigheid**: Zorg er altijd voor dat je voor jezelf kunt zorgen, in mentaal, fysiek en materieel opzicht. Ben vrij  en onafhankelijk in je keuzes in het leven.
1. **Standvastigheid**: Buig niet voor tegenslag en laat je niet van je doelen afleiden. Ben als een oude eik in de wind, zolang tot je je doel hebt bereikt.
1. **IJver**: Wijd je met hart, ziel en intelligentie aan je taken. Houd je geest scherp en blijf groeien als mens.
1. **Gastvrijheid**: Deel je kracht en middelen rijkelijk met je verbondenen en pot het niet doelloos op.
1. **Zelfbeheersing**: Stel jezelf regels, ben meester over jezelf en je leven, toon zelfbeheersing en discipline door jezelf te laten leiden door je overtuigingen.

Wanneer men naar de middeleeuwse ridderlijkheid kijkt, dan ziet men daar weinig christelijks, maar juist deze oude Germaanse idealen. En ook tegenwoordig prijst men mensen doorgaans om deze eigenschappen. Zelfs al heeft de politieke correctheid begrippen als eer en moed in de ban gedaan, de noordse geest is blijkbaar niet weg te drukken door een repressieve en ontwortelende gedragscode.

Het leven naar dergelijke waarden is echter niet de meest eenvoudige zaak van de wereld. Het behoeft toewijding, studie en training van lichaam en geest. Het betekent dat je jezelf offers moet brengen en dat je bereid bent om tegenslagen te incasseren en deze om wilt buigen naar vernieuwing en verbetering van jezelf. Dit is in essentie de godendrang en de vervolmaking van je leven als mens en als volk.