Title: Spiritualiteit en Religie
----
Text:

- Spiritualiteit en religie zijn twee verschillende dingen die echter wel samen kunnen vallen. Spiritualiteit kan dus ook atheïstisch zijn.
- Religie en monotheïsme zijn eveneens twee verschillende dingen.
- In het onderwijs dient ook uitgebreid aandacht te worden gegeven aan de inheemse noordse religies en levensbeschouwingen.
- Spiritualiteit, of beter gezegd het spirituele pad, is het werken aan jezelf in connectie met de wereld om je heen. Dit is een pad en niet een punt aan de finishlijn.
- Spiritualiteit kan zeer eigentijds zijn en het kan je verder helpen om jezelf te verwezenlijken in dit leven, vooral ook in connectie met je thymos en met de noordse spirituele en levensbeschouwelijke erfenis.
- Religie en spiritualiteit is ieders eigen vrije keuze.
- Religie is onacceptabel als fundament voor staatsinrichting en wetgeving.
- Mensen bepalen zelf hun persoonlijke heil en hebben geen verlossing door een god nodig.
- De waarheidspretentie van een religie is nooit correct en nooit terecht.
- Heilige boeken van welke godsdienst dan ook, hebben op geen enkele wijze een juridische status die anders is dan die van welk ander boek dan ook.
- De staat financiert geen enkele religie en geen van haar activiteiten of projecten. Financiering uit het buitenland is ook niet toegestaan.
- Goed en kwaad zijn relatieve en subjectieve oordelen. Wie oordelend spreekt in deze absolute termen verkondigt derhalve onwaarheden.
- Iedereen bepaalt zijn of haar eigen verhouding met de Goden en Godinnen, zij het als godheden, als metafysische krachten, als natuurkrachten, in atheïstische zin of anderszins.
- De mens is geen onderdaan of onderworpene van welke god dan ook.