Title: Economie en Financiën
----
Text:

# Algemeen
- De kracht van een systeem blijkt niet alleen uit de duur dat je het vol kunt houden (sustainability), zonder om te vallen, maar ook uit het vermogen om klappen op te vangen zonder om te vallen (resilience of agility). Hier ziet men kracht en dynamiek aan het werk. Kracht is nodig om iets lang vol te houden (sustainability) en dynamiek is nodig om te kunnen reageren op allerlei ontwikkelingen (agility).
- Een samenleving dient voor haar basisbehoeften onafhankelijk te zijn van andere machtsblokken, zodat men het eigen lot altijd maximaal in eigen handen kan houden.
- Economische groei is op zichzelf geen zinvolle doelstelling. Het welzijn en het vermogen van een samenleving om sterk, zelfvoorzienend en onafhankelijk te zijn en te blijven, zijn dit wel.
- Economische onafhankelijkheid, voor het verkrijgen de benodigde goederen of grondstoffen, is een groot goed dat weliswaar soms geld kost, maar dat qua waarde de kostprijs overtreft.
- Een waarde- en thymoseconomie is veruit te prefereren boven een geldeconomie.
- Bescherming van onze onafhankelijkheid, zelfstandigheid en zelfvoorzienendheid is een groot goed.
- De thymos-economie produceert (deels) andere dingen dan de eroseconomie. Anders gezegd: de trots produceert (deels) andere dingen dan het verlangen! Bovendien produceert het ook anders, vervuiling schept bijvoorbeeld geen trots.

# Banken
- Banken dienen ondernemingen te zijn die dienstbaar aan de (lokale en regionale) samenleving zijn.
- Wanneer een bank te veel macht verzamelt, dient deze te worden opgebroken in kleinere, losse eenheden.
- Wanneer buitenlandse banken hier te veel macht verzamelen, dienen zij van de markt geweerd te worden of eveneens te worden opgesplitst in kleinere, losse eenheden.
- Bonusstructuren die aanzetten tot speculatie of tot gedrag dat niet direct dienstbaar is aan de samenleving worden verboden.
- De staat, die zelf qua structuur en inhoud ondergeschikt is aan de wil van het volk, moet binnen deze dienstbaarheid een controlemechanisme hebben om de financiële wereld te controleren op de invulling en uitvoering van het dienstbare taak.

# Innovatie
- Het ontwikkelen van nieuwe technologie en het maken van vorderingen op wetenschappelijk vlak kan ons helpen om de kwaliteit en de slagkracht van onze samenleving te verbeteren.
- Het ontwikkelen van nieuwe producten dient altijd gepaard te gaan met een milieuplan, zodat de productie van die goederen netto geen beslag legt op het milieu.
- Een innovatie dient, ook in ecologische zin, qua toepassing en gevolgen voor de samenleving ten einde gedacht te zijn, voordat introductie op de markt volgt.
- Onderzoek naar en innovatie van telewerken en werkplekonafhankelijk werken verhoogt de concurrentiekracht én stelt mensen in staat om hun taken in huis beter te verrichten wat de sociale cohesie ten goede komt.