Title: Academie
----
Text:

# Uitgangspunten van de academie

De mens is geworteld in de honderden generaties voorouders van het Europese volk die Europa gestalte hebben gegeven in symbiose met ons voorouderlijke land. 
Wij zijn hun erfgenamen en bij onze geboorte krijgen wij onze talenten, karakters en ziel van hen mee. 
Vanuit deze wortels beginnen wij aan ons levenspad, vanuit het verantwoordelijkheidsbesef dat wij de schakel vormen tussen onze voorouders en onze nazaten.  
 
Een beschaving reikt nooit hoger dan haar meest rijke geest, en wordt nooit nobeler dan haar meest nobele ziel. 
Dit besef levert de impuls om ons te vormen tot levenskrachtige, sterke, wijze en nobele mensen die in staat zijn om een dragende rol te spelen in de samenleving en die anderen tot voorbeeld kunnen zijn.
 
De beschavingsstrijd van een volk vraagt om een sterke groep voorvechters die door hun voorbeeld een leidende rol spelen, die ook doorzetten wanneer de meeste anderen afhaken, en die een onuitputtelijke bron van kracht zijn.
 
De Academie is veel meer dan een beroepsopleiding. Het is dé plek waar degenen die op geestelijk, mentaal, intellectueel en fysiek gebied het meest getalenteerd zijn, uitgroeien tot de trots van hun generatie. 
Mensen die in hun beroep, gemeenschapsleven, hobby’s en privéleven uitgroeien tot centra van levenskracht, moed, scheppingskracht en nobele daden. 
Het zijn in alle opzichten de leiders van een samenleving.
 
De beschavingsstrijd van een volk vraagt ieders participatie naar beste vermogen. 
De voorvechters dienen echter niet te volstaan met deelname, maar enkel met voorop gaan in het leven.
 
De Academie is geen broedplaats voor statische instituten voor de staat. 
Het is de springplank voor mensen die niet alleen maar meegaan in een orde, maar die voortdurend uit de entropische krachten een orde scheppen waarin mens en volk langdurig kunnen bloeien. 
Zij zijn het eeuwige spel van orde en chaos en van opkomst, bloei en verval meester.
 
De vorming van de mens richt zich op het intellectuele, mentale, geestelijke, fysieke en ook het (niet-religieuze) spirituele aspect.
 
De Academie beziet de samenleving in haar volledigheid, ofwel in haar economische, martiale en sacrale aspecten.
 
Ons duizenden jaren oude geestelijke en materiële erfgoed is een onuitputtelijke bron van kennis, wijsheid en trots. Wij zijn onze voorouders schatplichtig. De tijd is echter iets dat geen achteruit kent. Wij zijn geworteld, maar dienen zelf onze toekomst te scheppen zodat wij onze nazaten niet tot spot en verwijt zijn, maar tot trots en voorbeeld.
 
Het leven is een manifestatie van levenskracht en scheppingskracht. Aan hen die hun leven in slaperige passiviteit doorbrengen, zal het leven voorbij gaan. Het is echter zeer destructief om zelfs maar te verwachten dat de tijd en de wereld stil kan blijven staan opdat de anemischen en lijdzamen hun comfort kunnen behouden. Dit breekt het leven af. Veel beter is het om hen door andermans voorbeeld aan te sporen.
 
# Totstandkoming van de Academie

De Academie kan tot stand worden gebracht door zelf kleinschalig te staren met het oprichten van lokale groepen waarin bijvoorbeeld gediscussieerd wordt, boeken worden besproken, en lezingen worden gegeven. 
Deze groepen kunnen op lokaal niveau een aanspreekpunt vormen voor mensen die geïnteresseerd zijn in een nieuw pad, weg van het establishment.
 
De verschillende lokale groepen kunnen onderling regelmatig contact onderhouden om van elkaar te leren en om ideeën en ervaringen uit te wisselen.
 
Wanneer dit op de rails staat, kunnen de groepen werken aan een gezamenlijke aanpak voor het introduceren van nieuwelingen in de beweging. 
Hierbij is één groepslid de begeleider of mentor van de nieuweling. 
Deze maakt hem/haar wegwijs in de wirwar van boeken, artikelen en lezingen die de wereld- en levensbeschouwing van de beweging voeden. 
Zo kan er een goede ervaring worden opgebouwd met de introductie. 
Bovendien kunnen de groepsleden hier zelf ook van leren, zowel inhoudelijk als didactisch.
 
Bij voldoende ervaring kan er een curriculum worden uitgebouwd die zowel een theoretische basis levert, alsook een persoonlijke vorming betreft. Praktische ervaring, toepassing en training maken allen deel hiervan uit. 
Bovendien dient het curriculum het intellectuele, mentale, geestelijke, fysieke en ook het (niet-religieuze) spirituele aspect van de vorming te beslaan.
 
Alle activiteiten dienen zoveel mogelijk zelfbedruipend te zijn. 
Dit kan door bijdragen van leden, bijdragen van de lerenden, sponsoring, verkoop van leermiddelen, enz. 
Zolang deze activiteiten maar geen ongewenste afhankelijkheid opleveren of haar missie compromitteert.
 
Het hier geschetste traject dient als voorbeeld. De bedoeling is in ieder geval om het te laten groeien.
 
# Doelstelling van de Academie

Uitgroeien tot een broedplaats van zowel breed als diep gevormde voorvechters van de noordse beschavingsstrijd. 
Deze voorvechters zullen op intellectueel, mentaal, geestelijk, fysiek en ook (niet-religieus) spiritueel vlak de leidende mensen in onze samenleving vormen. 
Zo wordt onze samenleving altijd voorzien van een groep mensen die in staat zijn om de langdurige groei en bloei van onze cultuur en volk zeker te stellen en onze hoogste idealen als persoon en als volk te verwezenlijken.