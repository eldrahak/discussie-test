Title: De Noordse Metapolitieke Beweging

----

Text: 

Een nieuwe volksbeweging die ons weg leidt van het huidige failliete syteem en ideologieën en de samenleving herschept vanuit onze eigen noordse wortels.

# Missie

De missie van de noordse metapolitieke beweging is om een permanente verschuiving van fundamentele ideeën, voorstellingen en concepten omtrent mens, volk en samenleving in de geest van het noordse volk in Europa teweeg te brengen en daarmee ook haar handelen en beslissingen blijvend te veranderen. 
Deze wende moet ons uit de huidige wolfstijd wegleiden en voortstuwen in onze diep gewortelde beschavingsstrijd op het noordse pad.

In deze missie wordt ook gestreeft naar samenwerking met andere bewegingen en organisaties die een verwante geest hebben en verwante doelen nastreven. 

NB: Deze beweging doet niet aan politiek en is dus ook niet links of rechts, en ook niet midden of buitencategorie. 
Wij ontstijgen de politiek en denken en handelen over de ideeën, voorstellingen en concepten die ten grondslag zouden moeten liggen aan onze samenleving en dus ook aan de politiek. 
Wij willen de politiek dus veranderen door de fundamenten ervan te veranderen, niet door er aan deel te nemen en op dezelfde wijze over dezelfde thema's te praten.

# Beschrijving

De Noordse Metapolitieke Beweging is een beweging die zich keert tegen het huidige failliete systeem, tegen de machthebbers die onze belangen verkwanselen en tegen de linkse en rechtse ideologieën die hieraan ten grondslag liggen. 

Wij willen onze samenleving herscheppen vanuit onze eigen Europese wortels, vanuit fundamentele ideeën en gedachten die voortvloeien uit de noordse geest en volksziel en die gericht zijn op onze beschavingsstrijd.

Deze beschavingsstrijd kan niet anders dan de nobele mens voor ogen hebben en streven naar de eeuwige vervolmaking van ons zelf als volk, en de volle realisatie van onze mogelijkheden voor groei en bloei. 
