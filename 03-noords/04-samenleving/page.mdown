Title: De Samenleving
----
Text:

- De hoogste waarden voor een samenleving zijn kracht en gezondheid van lichaam en geest.
- De gezondheid (in brede zin) van een volk hangt af van de mate waarin zij in lijn is met haar volksziel.
- Een sterke, onafhankelijke en veerkrachtige samenleving, die aan nieuwe uitdagingen en problemen snel, adequaat en scherpzinnig het hoofd kan bieden, is een samenleving die twee zaken moet beheersen: beweeglijkheid en kracht.
- Beweeglijkheid zorgt ervoor dat je snel op nieuwe ontwikkelingen in kunt springen en een nieuwe weg kunt banen.
- Kracht zorgt ervoor dat je gericht alle mankracht en middelen in die nieuwe richting kunt inzetten.
- De overheid biedt sociale voorzieningen en andere faciliteiten. Deze worden echter alleen gegeven volgens het één recht = één plicht principe. Dat betekent dat degene die zich tot de staat wendt voor een voorziening, niet behandeld wordt als een hulpeloos slachtoffer, maar als een gelijkwaardige partner die, naar beste vermogen, een (eventueel zelf te bepalen maar passende) tegenprestatie levert hiervoor. Dus voor iedere individuele faciliteit, voorziening of dienst die je van de staat vraagt, dien je een tegenprestatie te leveren.
- Een samenleving dankt zijn sociale karakter aan de innerlijke samenhang en natuurlijke verbondenheid en verwantschap, en aan het bewust zijn hiervan. Het dankt zijn sociale karakter niet aan financiële, juridische of administratieve constructies die het staatsapparaat bedenkt.
- Ongelijkheid is een inherent gegeven van iedere menselijke samenleving omdat mensen over verschillende intellectuele, mentale, geestelijke en fysieke capaciteiten en talenten beschikken. Iedereen moet een gelijke kans krijgen om zichzelf te ontwikkelen, maar het is evident dat dit zal leiden tot verschillende kwaliteiten en vaardigheden in mensen.
- Rechtvaardigheid kan niet bestaan uit het eindeloos herverdelen van middelen, want na iedere herverdeling zal er logischerwijze een nieuwe ongelijkheid van middelen ontstaan omdat mensen verschillende capaciteiten hebben. Rechtvaardigheid kan er alleen uit bestaan dat iedereen in gelijke mate toegang wordt verschaft tot onderwijs, rechtspraak en dergelijke, zodat mensen hun talenten kunnen ontwikkelen. De ontwikkeling van iemands talenten hangt echter niet alleen af van deze toegang, maar ook van kwaliteiten zoals wilskracht, discipline en inzicht.
- Door toegang tot bibliotheken, onderwijs en dergelijke te verschaffen is het iedereen mogelijk om de eigen talenten te ontwikkelen die dit wil. Wie zich niet voor de eigen ontwikkeling wil inzetten is ook niet door een staat te helpen.